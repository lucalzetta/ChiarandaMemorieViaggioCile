<?xml version="1.0" encoding="utf-8"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <link href="../Styles/Style0001.css" rel="stylesheet" type="text/css"/>
  <title>Memorie di un viaggio in Cile</title>
</head>

<body>

  <h1 id="heading_id_1" title="Discorso">Memorie di un viaggio in CIle</h1>
<div>
<p class="testo_centrato">
	<i>
		Memorie di un viaggio di emigrazione del dopoguerra
		da Grizzo al Cile
	</i>
</p>
</div>

<p>
Vi voglio raccontare il mio viaggio in Cile, perché così cerco di condividere con voi la mia esperienza . Certamente non tutti saprete che avevo in Cile due zii, fratelli di mio padre, che gestivano un ristorante a Santiago del Cile. Era un ambiente molto quotato perché facevano da mangiare con la cucina francese ed italiana; grazie all’esperienza acquisita lavorando presso le più importanti ambasciate italiane nelle grandi capitali europee. Nella biblioteca di Montereale è depositato il cosiddetto “Libro d’oro”, con le firme e le dediche dei personaggi più famosi del tempo che avevano frequentato il ristorante Chiaranda. Non c’era nessuna grande personalità che transitava per Santiago senza cenare da Chiaranda (per esempio: Presidente Saragat, Vivian Leigh, Josephine Baker,) nonché l’alta società cilena tra cui il poeta Pablo Neruda (vedi dedica sul Libro d’Oro: “puedo scribi los versos men triste sesta noche, porchè he comido en el ristorante Ciaranda”).
</p>

  <p class="testo_centrato"><img alt="Il presidente Saragat in primo piano, sullo sfondo Angelo Chiaranda" src="../Images/SaragatTombassi.jpeg"/></p>
  <p class="testo_didascalia">Il presidente Saragat in primo piano, sullo sfondo Angelo Chiaranda</p>

<p>
I miei zii Angelo e Vincenzo lavoravano entrambi nel ristorante. Lo  zio Vincenzo amava la montagna, ma quelle altissime, anche gli otto mila; ne aveva scalate parecchie sulle Ande. Scalando l’Aconcagua (7.500 metri), si portò sulla schiena un tavolino d’alluminio alto un metro, perchè arrivato sulla cima volle essere più alto di tutta la spedizione. 
</p>

  <p class="testo_centrato"><img alt="Vincenzo Chiaranda in posa su un cumulo di neve sulle Ande" src="../Images/VincenzoInVetta.jpg"/></p>
  <p class="testo_didascalia">Vincenzo Chiaranda in posa su un cumulo di neve sulle Ande</p>

<p>
Nel febbraio 1959 organizzò a proprie spese una spedizione sul Mercedario, una montagna delle Ande di circa 7.000 metri. Dopo tanti sforzi arrivarono a quella che credevano fosse la cima più alta. Tornati al campo base lo zio disse che avevano sbagliato cima e chiese di poter scalare quest’altra. Il tempo stava cambiando per cui gli altri componenti la spedizione si rifiutarono. Lo zio, testardo, volle andare da solo per scalare la vera cima, e non fece più ritorno.  Aveva solo 50 anni. 
</p>

<p>
Son state fate delle ricerche con aerei leggeri ed elicotteri, ma inutilmente. Per ricordarlo lo zio Angelo ha fatto deporre una lapide all’inizio della strada a lui dedicata che sale verso la nostra montagna.
</p>

<p>
Naturalmente lo Zio Angelo si è trovato da solo. Pensò di invitare mio padre per sostituire lo Zio Vincenzo, anche in considerazione del fatto che mio padre, a causa delle sue idee politiche era spesso disoccupato. Accettò di andare nel lontano Cile. Partì in aereo nel maggio del 59. Dopo alcuni mesi, nostalgico della famiglia, a Dicembre chiese anche a noi di raggiungerlo. Nei mesi che seguirono mio padre scriveva lunghe lettere chiedendo che portassimo in Cile cose che poi avrebbe rivenduto con lauto guadagno tipo: una Vespa, una fisarmonica, un tornio da lavoro ed altre cose che non ricordo. Mia madre era in confusione perché non era facile imballare e spedire le cose al porto di Genova. 
</p>

<p>
Finalmente arrivò il giorno dei saluti dai nostri amici. Organizzammo una serata. C’erano gli amici dei miei fratelli: Renato, Francesco, Danilo, Gigi, Franco, Sergio, Gianfranco che mi regalò  un disco 45 giri che da una parte era incisa la canzone “Arrivederi” di don Marino Barretto Jr e dall’altra parte  “Terra straniera” Io in cambio gli affidai il gatto “Momo” che tanto amavo. 
</p>

  <p class="testo_centrato"><img alt="Gianfranco Alzetta, quarto da sinistra, e i suoi amici in Grava" src="../Images/GianfrancoEFriends.jpeg"/></p>
  <p class="testo_didascalia">Gianfranco Alzetta, quarto da sinistra, e i suoi amici in "Grava"</p>


<p>
C’erano poi le mie amiche: Elide, Maria, Rosina, Diana, Sandra, Pia ed altre che non ricordo.
</p>

  <p class="testo_centrato"><img alt="Eleonora Chiaranda con le sue amiche" src="../Images/Amiche.jpeg"/></p>
  <p class="testo_didascalia">Eleonora Chiaranda con le sue amiche</p>

<p>
Il giorno 20 Dicembre 59 partimmo per Genova. Arrivati ci mettemmo in fila per imbarcarci. Dopo ore di attesa tutti erano saliti, meno che noi.  Eravamo seduti sulle nostre valigie, smarriti come quattro pellegrini senza capire il motivo. Solo dopo qualcuno ci informò che con tutta la roba che ci portavamo dietro mancavano i visti necessari per l’esportazione. Si vede con l’avvicinarsi del Natale, le autorità hanno avuto un po’ di compassione e ci hanno imbarcato. Vedo ancora la gente sulla banchina che salutava  i propri cari sbandierando i fazzoletti fra la commozione di tutti.
</p>

<p>
 La nave si chiamava Amerigo Vespucci e non era certamente una “Costa Crociere” o una “MSC”.
</p>

  <p class="testo_centrato"><img alt="La motonave di copertina Vespucci" src="../Images/MotonaveVespucci.jpg"/></p>
  <p class="testo_didascalia">La motonave di copertina Vespucci</p>

<p>
C’erano due grandi camerate: una per sole donne ed una per soli uomini. I letti, circa 40 per ognuna,  erano a castello. I bagni, non mi ricordo quanti ce n’erano, ma certamente non tanti. La cosa che mi piaceva di più era il grande salone dove si mangiava e a dire il vero, molto bene.
</p>

<p>
Ci si organizzò per far trascorrere il molto tempo a disposizione (ci voleva un mese di navigazione per raggiungere il Cile!). Un giorno venne organizzato una specie di teatrino; mi han fatto fare l’ondina assieme ad un’altra ragazza
</p>

  <p class="testo_centrato"><img alt="Eleonora (a sinistra) nel ruolo di Ondina a bordo della  Vespucci" src="../Images/EleonoraBalloMaschera.jpeg"/></p>
  <p class="testo_didascalia">Eleonora (a sinistra) nel ruolo di "Ondina" a bordo della  Vespucci</p>

<p>
e poi c’era il dio Nettuno con un forcone in mano. Poi facevamo vari giochi ai quali partecipavano un po’ tutti i passeggeri. Qualche sera c’era anche la musica e noi ragazze, me compresa, ballavamo felici.  Ma una sera, durante il ballo, alcuni ragazzi cominciarono a farmi girare, girare, girare facendo si che la gonna che indossavo si alzasse sempre di più per la goduria dei ragazzi. A quel punto intervenne mia madre che mi disse : “Eleonora! Avanti a durmì”. 
</p>

<p>
Dopo aver attraversato le Bocche di Bonifacio dove incontrammo un mare molto agitato con conseguente mal di mare sulla totalità dei passeggeri tutti a letto, io per fortuna, non ho sofferto il mal di mare e pertanto in sala da pranzo mi sono trovata con tutti i camerieri che servivano soltanto me.  Quindi il primo ed ultimo sbarco nel Mediterraneo fu Barcellona, dove ci fermammo solo due ore, giusto il tempo di poter ammirare la Sagrada Familia che allora era tutta nera per lo smog del porto. Passammo lo stretto di Gibilterra e da allora vedemmo per otto giorni solo cielo e mare. 
</p>

    <p class="testo_centrato"><img alt="Eleonora sul ponte della Vespucci durante la traversata" src="../Images/EleonoraNavigazione.jpeg"/></p>
    <p class="testo_didascalia">Eleonora sul ponte della Vespucci durante la traversata</p>

<p>
Cercavo qualunque cosa che mi facesse passare il tempo. Intanto i miei pensieri vagavano; pensavo  agli amici, al piccolo paese ed ai parenti lasciati e ciò mi procurava tanta malinconia. Però ero anche ansiosa per la curiosità di quello che avrei incontrato alla prossima meta. Mi divertivo guardando il mare e vedere gruppi di delfini che sembravano divertirsi saltando sull’acqua e facendo quel verso che assomiglia ad un fischio.
</p>

    <p class="testo_centrato"><img alt="Eleonora dal ponte della Vespucci durante una sosta" src="../Images/EleonoraPartenza.jpeg"/></p>
    <p class="testo_didascalia">Eleonora dal ponte della Vespucci durante una sosta</p>

<p>
Finalmente, dopo 8 giorni vedemmo nuovamente la terra e incominciai a gridare :”Terra!,Terra!” e mi pareva di esser Cristoforo Colombo. Felici di poter finalmente sbarcare in Venezuela; all’ultimo momento ci fu impedito in quanto nel paese c’era in atto una “Revolusion”.  A malincuore ripartimmo per giungere ad un altro spettacolo della tecnologia: lo stretto di Panama. Vi voglio descrivere questo miracolo di ingegneria. Entrammo in un grande canale  d’acqua con alte pareti, dietro la nave si chiudono due grandi porte di ferro ed questo punto viene pompata l’acqua e la nave lentamente si solleva; così per altre due volte   fino a giungere un immenso lago che viene attraversato con otto ore di navigazione. Giunti dall’altra parte ci inoltrammo in un altro canale simile al primo. Questa volta le grandi porti di ferro sono chiuse davanti alla nave; con le grandissime pompe svuotano il canale e la nave si abbassa. Così per tre volte fino a raggiungere il livello dell’oceano Pacifico. Siamo rimasti a bocca aperta a vedere quanto ingegno ha realizzato l’uomo. Arrivammo in Colombia dove vedemmo ancora le palafitte su cui viveva una umanità la cui misera era palpabile anche da bordo della nave .Proseguimmo finché sbarcammo in Equador:  la cosa che mi colpì immediatamente furono gli infradito che tutti indossavano, ma che io non avevo mai visto. C’erano delle vetrine con della merce vecchia e per nulla invitante per noi europei. Arrivammo in Perù: lungo il porto incontravamo uomini e donne che lavoravano a maglia per realizzare quei classici copricapi tutti colorati che anche noi già conoscevamo. Dopo un mese preciso di viaggio sbarcammo nel porto del Cile. Valaparaiso, felicissimi di riabbracciare il nostro papà. Ci volle un po’ di tempo per scaricare tutta la nostra roba, ma finalmente andammo in una trattoria a mangiare- Sapete cosa mi hanno portato? Una zuppa con sopra una pannocchia intera di mais! Con tutta la fame che avevo apprezzai molto anche quel piatto per i nostri gusti alquanto insolito, Prendemmo una specie di corriera, alquanto scassata, e dopo molte ore arrivammo finalmente a Santiago, Io,  mia madre ed il mio papà andammo ad occupare il mini appartamento che era stato dello zio Vincenzo. Era talmente piccolo che i miei fratelli dovevano andare a dormire in una casa lontana 500 metri. Nel ristorante sono stata accolta molto calorosamente; i clienti avevano l’abitudine di abbracciarmi  battendomi la schiena, ma qualche volta mi stringevano anche un po’ troppo;  mio papà o mio zio stavano guardinghi ad osservare ed eventualmente intervenire Subito mio papà, ch aveva altre mansioni, mi insegnò a tenere la contabilità del ristorante.
</p>

    <p class="testo_centrato"><img alt="Eleonora Giovanni e Angelo al banco del ristorante Ciaranda" src="../Images/EleonoraGiovanniAngelo.jpeg"/></p>
    <p class="testo_didascalia">Eleonora Giovanni e Angelo al banco del ristorante Ciaranda</p>

<p>
Così intanto passava velocemente il tempo ed io imparavo lo spagnolo. Dopo un paio di mesi mio fratello Domenico cominciò a lamentarsi per via delle strade che erano parecchio sconnesse, il ché gli impediva di praticare il suo sport preferito: il ciclismo.  Dopo 3 mesi Domenico decise di tornare in Italia .Rifece un altro mese di nave per arrivare a Genova. La prima cosa che fece fu l’acquisto di una bicicletta da corsa con la quale raggiunse pedalando Grizzo. In paese tutti sapevano che eravamo andati in Cile e quando lo videro arrivare furono tutti meravigliati chiedendosi: “a l’ese lui o na l’ese lui?” Purtroppo per lui lo chiamarono sotto le armi. A quei tempi si facevano 18 mesi di “naia” . Per lui furono diciotto mesi di sofferenza. Ma torniamo in Cile: mio padre per commemorare lo zio Vincenzo, noleggiò un piccolo aereo con pilota; così che volammo sopra il monte Mercedario dov’era scomparso lo zio. Ho chiesto al pilota:”Posso aprire il finestrino per gettare un mazzo di fiori?” Lui acconsentì ed io gettai i fiori. Col senno di poi non so se è stato saggio quel gesto trattandosi di un aereo che stava in aria per miracolo.  Vivevo i miei sedici anni spensieratamente e non mi accorgevo che mia madre soffriva di nostalgia e solitudine ed era preoccupata per mio papà che da un po’ di tempo non stava bene. L’ambiente del ristorante in cui passavo la maggior parte delle mie giornate mi faceva vivere come in una bolla fuori della realtà in quanto frequentato da persone molto danarose ed alla ricerca di un momento di felicità. Volevo  conoscere anche la città di Santiago, moderna con grandi palazzi , larghe via e disposta a mò di scacchiera ed era difficile perdersi. Un giorno mi inoltrai nella periferia dove incontrai capanne di fango e tanta miseria. Durante il mio soggiorno in Cile avvenne un grosso cataclisma: uno dei terremoti più forti mai registrati; il tutto nel sud del paese a qualche migliaio di chilometri da Santiago.La terra si squarciò e si dovette modificare la carta geografica del Cile. Anch’io lo percepii nettamente nonostante la distanza. Il papà stava sempre più male : venne ricoverato in ospedale senza risolvere nulla. Luciano aveva trovato lavoro in una officina avendo lui frequentato come stampista la scuola di avviamento professionale di Maniago. Aveva poi incontrato Angela, si erano fidanzati e successivamente si sono sposati. Anche mio zio Angelo era preoccupato e quando il papà decise di tornare in Italia,dove era convinto l’avrebbero guarito, espresse il suo consenso. Partimmo in aereo dotati di morfina programmata per le dodici ore del viaggio, in Argentina saltò una coincidenza prolungando di 10 ore il viaggio con conseguente esaurimento dell’effetto della morfina in dotazione.
</p>

    <p class="testo_centrato"><img alt="Eleonora mentre scende dall'aereo a Milano" src="../Images/EeleonoraRitornoAereo.jpg"/></p>
    <p class="testo_didascalia">Eleonora mentre scende dall'aereo a Milano</p>

<p>
Arrivammo a Milano con il papà che si contorceva per i dolori. Pronto soccorso, iniezione di morfina, partenza per Venezia dove lo zio Alfonso ci ospitò per due giorni. Partenza in treno per Grizzo. Dopo un mese e venti giorni il papà è mancato a 50 anni. Per me è stato un grande dolore. A questo punto sono andata a lavorare a Venezia come guardarobiera all’Hotel Bonvecchiati. Dopo un po’ che lavoravo fui ricoverata in ospedale a Maniago per un piccolo intervento. Termino e Vi ringrazio per la pazienza nell’ascoltarmi, però vi devo un’ultima notizia: era il 15 giugno 1962 ed ero ancora in ospedale, è arrivato il mio Principe Azzurro con tre rose rosse, ed era proprio lui: Gianfranco! Ma questa è un’altra storia.
</p>

    <p class="testo_centrato"><img alt="Eleonora finalmente con Gianfranco" src="../Images/GianfrancoEleonora.jpg"/></p>
    <p class="testo_didascalia">Eleonora finalmente con Gianfranco</p>


</body>
</html>

